---
layout: post
title: "Допуск до іспиту для отримання прав на лодку"
comments: true
---

[ПОЛОЖЕННЯ про порядок видачі посвідчення судноводія малого/маломірного судна](https://zakon.rada.gov.ua/laws/show/z0831-13)
> 1.8. Посвідчення отримують кандидати, які:  
> ... успішно **пройшли** документально підтверджену теоретичну та практичну **підготовку** на підприємстві, в установі або організації, що проводять підготовку судноводіїв ММС (навчально-тренажерний заклад) (далі - НТЗ), перелік яких затверджується Мінінфраструктури України за поданням органу видачі (далі - перелік схвалених НТЗ);

Інакше кажучи, перед підтвердженням кваліфікації потрібно закінчити курси водія лодки та отримати відповідну довідку.

### Документи

> 2.2. Підтвердження кваліфікації кандидата здійснюється за його письмовою заявою, ...  
> До заяви додаються такі документи:
> - **копія** документа, що підтверджує успішне **проходження теоретичної та практичної підготовки в НТЗ** (за пред’явленням оригіналу);
> - дві кольорові фотокартки розміром 3 х 4 см на матовому папері;
> - копія чинного [документа про придатність для управління транспортним засобом за станом здоров’я](https://scheepsjongen.github.io/2021/04/20/medychna-dovidka.html) (за пред’явленням оригіналу);
> - особова картка судноводія ММС (додаток 3);
> - копія паспорта або іншого документа, що посвідчує особу (за пред’явленням оригіналу);
> - згода на обробку персональних даних (додаток 4).

Довідку про навчання варто залишити собі а на іспит надати копію.

### Школи

[НАКАЗ № 317 Мінінфраструктури України Про затвердження Переліку схвалених НТЗ](https://mtu.gov.ua/documents/1756.html),
підготовка в яких відповідає вимогам Міжнародної конвенції про **п**ідготовку і **д**ипломування моряків та **н**есення **в**ахти 1978 року ([ПДНВ](https://zakon.rada.gov.ua/laws/show/995_053#Text)), з поправками, та національним вимогам, 19.05.2020.

Згідно переліку, школи присутні в: Дніпрі, Запоріжжі, Ізмаїлі, Києві, Луцьку, Маріуполі, Миколаєві, Одесі, Харкові, Херсоні, Хмельницькому, Черкасах, Чернігові, Чорноморську.

### Категорії

> 1.4. Розрізняють такі типи ММС:  
> вітрильне судно;  
> водний мотоцикл (гідроцикл);  
> моторне судно.  
> 1.5. Вітрильні судна за довжиною та площею вітрил розподіляються таким чином:  
> довжиною до 6 м та площею вітрил до 12 кв. м;  
> довжиною до 8,5 м та площею вітрил до 30 кв. м;  
> довжиною до 15 м та площею вітрил до 80 кв. м;  
> довжиною до 24 м та площею вітрил понад 80 кв. м.  
> 1.6. Моторні судна за довжиною розподіляються таким чином:  
> до 6 метрів;  
> від 6 до 24 метрів.  
> 1.7. Для судноводіїв ММС встановлюються райони плавання:  
> внутрішні водні шляхи (ВВШ);  
> прибережні морські шляхи (ПМШ);  
> відкрите море (ВМ) - для вітрильних суден довжиною понад 8,5 м та площею вітрил понад 30 кв. м.

### Де скласти іспит

[Графік засідань та склад кваліфікаційних комісій](https://marad.gov.ua/ua/poslugi/posvidchennya-sudnovodiya/posvidchennya-sudnovodiya-malogomalomirnogo-sudna/grafik-zasidan-kvalifikacijnih-komisij)

Update 12.04.2021: Тут
[Система реєстрації, перевірки, видачі документів на право керування маломірними суднами](https://plc.marad.gov.ua)
можна
Завантажити наявні документи (Фото, Сертифікат НТЗ, [Медична довідка](https://scheepsjongen.github.io/2021/04/20/medychna-dovidka.html) форма № 083/о, Посвідчення ММС)
та Додати заяву на проходження екзамену
