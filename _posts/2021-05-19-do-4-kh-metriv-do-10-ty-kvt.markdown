---
layout: post
title: "До 4-х метрів, до 10-ти кВт"
comments: true
---

Дисклеймер: я сам пробую розібратись в цих питаннях. Тому, зовсім не закликаю користуватись висновками звідси чи качати права при зустрічі з інспекторами на воді.

[Постанова № 289](https://zakon.rada.gov.ua/laws/show/289-2020-%D0%BF){:target="_blank"}
вносить зміни до
[Порядку ведення Державного суднового реєстру України і Суднової книги України, постанова N 1069](https://zakon.rada.gov.ua/laws/show/1069-97-%D0%BF){:target="_blank"}
і тепер:
> 2\. Дія цього Порядку не поширюється на:
>
> військові кораблі та судна;
>
> катери, шлюпки та інші плавучі засоби, що належать будь-якому судну;
>
> __малі моторні судна__, оснащені механічним двигуном (двигунами)
> із загальною максимальною __потужністю до 10 кВт__, крім риболовних
> суден, що не підлягають нагляду класифікаційного товариства;
>
> __веслові судна довжиною до 4 метрів__, які не використовуються
> для промислу водних біоресурсів, перевезення вантажів та/або
> пасажирів з метою провадження підприємницької діяльності.

Практично всюди читають новий порядок про реєстрацію МС таким чином, що можна не реєструвати лише моторки довжиною до 4-х м + з мотором до 10 кВт (1 кВт = 1,3596 [к.с](https://uk.wikipedia.org/wiki/%D0%9A%D1%96%D0%BD%D1%81%D1%8C%D0%BA%D0%B0_%D1%81%D0%B8%D0%BB%D0%B0){:target="_blank"}). Але вище написано що моторка __будь-якої довжини__ з мотором до 10 кВт не підлягає обов'язковій реєстрації.

### Для управління моторкою необхідні права; не залежно від того чи реєструється вона, чи ні

Нововведення регулюють питання щодо реєстрації човнів, вони не торкаються питання управління моторним човном.

[КУпАП](https://zakon.rada.gov.ua/laws/show/80731-10){:target="_blank"} ст. 116, абзац 7
> Керування річковим або маломірним судном особою, яка не має права керування цим судном, або передача керування таким судном особі, яка не має права керування, -  
> тягнуть за собою накладення штрафу від трьох до п'яти неоподатковуваних мінімумів доходів громадян.

[Положення про порядок видачі посвідчення судноводія малого/маломірного судна](https://zakon.rada.gov.ua/laws/show/z0831-13){:target="_blank"}
> 1.4. Розрізняють такі типи ММС:  
> вітрильне судно;  
> водний мотоцикл (гідроцикл);  
> __моторне судно__.  
> 1.6. Моторні судна за довжиною розподіляються таким чином:  
> __до 6 метрів__;  
> від 6 до 24 метрів.

Необхідні тільки права. Бажано мати якісь документи, які підтверджують потужність двигуна і право власності на МС та двигун, можливо тех. характеристики і на лодку. Разом з тим, відсутні нормативні акти які зобов'язують мати при собі докази права власності чи щось подібне для таких МС, що не підлягають реєстрації.

### Не оновлені [Правила любительського рибальства](https://zakon.rada.gov.ua/laws/show/z0269-99){:target="_blank"} до відповідності законам про реєстрацію МС

> 3.15. Забороняється лов водних живих ресурсів:  
> з __незареєстрованих__ плавзасобів або таких, що не мають на корпусі чіткого реєстраційного номера (за винятком веслових човнів);

### [Закон України Про внутрішній водний транспорт](https://zakon.rada.gov.ua/laws/show/1054-20){:target="_blank"} Набрання чинності відбудеться 01.01.2022
> Стаття 35. Реєстрація малих і спортивних суден та водних мотоциклів
>
> 2\. Обов’язковій реєстрації в Судновій книзі України підлягають:
>
> 1) малі моторні судна, оснащені механічним двигуном (двигунами) загальною максимальною потужністю 10 кіловатів і більше;
>
> 2) малі судна довжиною більше 4 метрів незалежно від наявності механічного двигуна (крім веслових байдарок (каяків), каное, гондол, катамаранів (водних велосипедів) та копій історичних суден);
>
> 3) малі судна, що використовуються для рибогосподарської діяльності, перевезення вантажів та/або пасажирів з метою здійснення підприємницької діяльності (крім веслових байдарок (каяків), каное, гондол, катамаранів (водних велосипедів) та копій історичних суден);
>
> 4) водні мотоцикли, прогулянкові вітрильні судна довжиною від 4 до 20 метрів.

Тут вже буде (з 01.01.2022) інакше: до 4-х метрів + до 10-ти кВт не підлягають реєстрації.
