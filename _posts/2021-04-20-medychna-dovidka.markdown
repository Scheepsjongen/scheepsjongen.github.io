---
layout: post
title: "Медична довідка"
comments: true
---

Пробую розібратись яка саме потрібна довідка для прав на лодку.
В [ПОЛОЖЕННі про порядок видачі посвідчення судноводія малого/маломірного судна](https://zakon.rada.gov.ua/laws/show/z0831-13){:target="_blank"} написано:
> - копія чинного документа про придатність для управління транспортним засобом за станом здоров’я (за пред’явленням оригіналу);

А у [Системі реєстрації, перевірки, видачі документів на право керування маломірними суднами](https://plc.marad.gov.ua){:target="_blank"}
згадується Медична довідка форма № 083/о - Довідка для водіїв відповідно до Закону України "Про дорожній рух" - для водіїв мопедів, мотоциклів, автомобілів, трамваїв та тролейбусів, тракторів.
Разом з тим, [Наказ про затвердження форми 083/о](https://zakon.rada.gov.ua/laws/show/z0435-00) втратив чинність.
Новий [Наказ Про затвердження Положення про медичний огляд кандидатів у водії та водіїв транспортних засобів](https://zakon.rada.gov.ua/laws/show/z0308-13){:target="_blank"} не містить згадки про форму 083/о.

Таким чином, поки не до кінця зрозуміло яка саме довідка потрібна водію лодки. Є припущення, що довідка повинна виглядати приблизно так:

```
________________________________________________________________
(найменування закладу охорони здоров'я)


Довідка
про результати медичного обстеження на придатність
до керування вітрильним, вітрильно-моторним судном

Видана гр. ______________________________________________________________________
Дата народження ____________ р. що пройшов(ла) медичне обстеження на придатність
до керування вітрильним, вітрильно-моторним судном,
та іншими водними транспортними засобами

1. Офтальмолог __________________________________________________________________
2. Хірург ________________________________________________________________________
3. Невропатолог _________________________________________________________________
4. ЛОР _________________________________________________________________________
5. Терапевт ______________________________________________________________________

Висновок лікаря: придатний до керування моторним, вітрильним, вітрильно-моторним судном,
та іншими водними транспортними засобами.

Лікар _________________________
Дата видачі “____”____________ 20___ р.
```

### Загальні правила для довідок:

- ПІБ повністю (згідно з паспортом)
- __дата народження__
- підпис лікаря
- кругла печатка медичної установи
- кутовий штамп
- дата видачі
- __№ довідки__

І останнє: де отримати медичну довідку? Я проходив різні медкомісії і прийшов до висновку, що приватні лікарні надають більш розумні послуги і за аналогічну ціну. Мене не влаштовує витратити цілий робочий день на проходження медкомісії в державній лікарні, де всі ці послуги потрібно також оплатити. Більша частина держ. медогляду проходить у чергах. Натомість, в приватній лікарні медкомісія без черг, а послуга інколи навіть дешевша.
